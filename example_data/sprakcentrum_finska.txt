Suomen kielikeskus

Kansallisen suomen kielikeskuksen kielenedistäjät pyrkivät antamaan eri puolilla Ruotsia asuville kielenkantajille mahdollisuuden säilyttää ja ottaa takaisin suomen kielen sekä kehittää kieltään edelleen.

Pitkän aikavälin tavoitteenamme on lisätä suomen kielen käyttöä niin yksilötasolla kuin yhteiskunnassa yleensäkin sekä edistää suomen kielen siirtymistä sukupolvelta toiselle.

Pyrimme edistämään ja kannustamaan suomen kielen käyttöä sekä vahvistamaan yksittäisten henkilöiden edellytyksiä käyttää kieltään ja ottaa kielen takaisin. Lisäksi tehtävänämme on levittää tietoa suomen kielestä ja kielen revitalisaatiosta.
Kielen edistäminen

Kielikeskuksen tehtävänä on edistää suomen kielen käyttöä. Teemme sen muun muassa:

    aktiivisesti edistämällä ja kannustamalla suomen kielen käyttöä yhteiskunnassa
    tarjoamalla asiantuntemusta
    kehittämällä menetelmiä, joilla vahvistetaan yksittäisten henkilöiden mahdollisuuksia käyttää suomea ja ottaa kieli takaisin
    levittämällä tietoa revitalisaatiosta.

Toimisto Uppsalassa

Suomen kielikeskuksen toimitilat ovat Uppsalassa, mutta kielenedistäjät tekevät työtä koko maan kielenkantajien hyväksi.
